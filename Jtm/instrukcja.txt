Jaka to piosenka to aplikacja wspomagająca grę w znaną przez wszystkich "jaką to melodię". Każdy użytkownik posiadający taką aplikację może stać się Robertem Janowskim i sprawdzać wiedzę z muzyki swoich przyjaciół i znajomych. W grze może brać udział trzech graczy. Każdy gracz posiada swój przycisk (domyślnie A, S i D) i może zatrzymywać odtwarzanie piosenki z listy puszczonej przez Janowskiego. Aplikacja posiada przystępny system dodawania punktów. Wiele rzeczy miało być bardziej rozbudowanych w tej aplikacji, ale ze względu na zajęcia na uczelni i kolokwia niestety nie miałem czasu żeby dodać inne usprawnienia do kodu.

Po odpaleniu programu pojawia się okno w którym po prawej stronie możemy wczytywać piosenki (pliki mp3). Po wczytaniu folderu z plikami muzycznymi prowadzący "puszcza" piosenki i gracze naciskają swój przycisk (do debugowania wstępnie "A", "S" i "D" na klawiaturze, wersja ostateczna będzie miała inne przypisanie klawiszy). Po naciśnięciu przycisku piosenka zostaje zatrzymana i prowadzący przyznaje punkt (button +1), bądź nie przyznaje go graczowi który nacisnął przycisk (button "0"). Gdy gracz zdobędzie punkt, nic nie jest odtwarzane i prowadzący może wybrać następną piosenkę. Jeżeli prowadzący nacisnął "0" przy danym graczu, piosenka dalej jest odtwarzana i pozostali gracze mają szansę na odpowiedź.
